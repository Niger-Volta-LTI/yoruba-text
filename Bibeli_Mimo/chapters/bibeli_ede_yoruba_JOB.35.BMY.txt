Olótìítọ́ Ni Ọlọ́run.  Elíhù sì wí pe:   “Ìwọ rò pé èyí ha tọ́, tí ìwọ wí pé, òdodo mi ni èyí níwájú Ọlọ́run?   Nítorí tí ìwọ wí pé èrè kí ní yóò já sí fún ọ, tàbí èrè kí ni èmi yóò fi jẹ́ ju èrè ẹ̀ṣẹ̀ mi lọ.   “Èmi ó dá ọ lóhùn àti àwọn ẹgbẹ́ rẹ pẹ̀lú rẹ.   Ṣíjú wo ọ̀run; kí o rí i, ki o sì bojúwo àwọ̀sánmọ̀ tí ó ga jù ọ lọ   Bí ìwọ bá sẹ̀ kí ni ìwọ fi sẹ̀ sí? Tàbí bí àìṣedéédéé rẹ di púpọ̀, kí ni ìwọ fi èyí nì ṣe sí i?   Bí ìwọ bá sì ṣe olódodo, kí ni ìwọ fí fún u, tàbí kí ni òun rí gbà láti ọwọ́ rẹ wá?   Ìwà búburú rẹ ni fún ènìyàn bí ìwọ; òdodo rẹ sì ni fún ọmọ ènìyàn.   “Nípa ọ̀pọ̀lọpọ̀ ìninilára, wọ́n mú ni kígbe; wọ́n kigbe nípa apá àwọn alágbára.   Ṣùgbọ́n kò sí ẹni tí ó wí pé, ‘Níbo ni Ọlọ́run Ẹlẹ́dàá mi wà tí ó sì fi orin fún mi ní òru;   Tí òun kọ́ wa ní ẹ̀kọ́ jù àwọn ẹranko ayé lọ, tí ó sì mú wa gbọ́n ju àwọn ẹyẹ ojú ọ̀run lọ?’   Nígbà náà ni wọ́n ń ké ṣùgbọ́n Ọlọ́run kò dáhùn nítorí ìgbéraga ènìyàn búburú.   Nítòótọ́ Ọlọ́run kì yóò gbọ́ asán; bẹ́ẹ̀ ní Olódùmarè kì yóò kà á sí.   Bí ó tilẹ̀ ṣe pé ìwọ wí pé ìwọ kì í rí i, ọ̀rọ̀ ìdájọ́, ń bẹ níwájú rẹ, ẹni tí ìwọ sì gbọdọ̀ dúró dè.   Ṣùgbọ́n nísinsìnyí nítorí tí ìbínú rẹ̀ kò tí ṣẹ́ ọ níṣẹ̀ẹ́, òun kò ha lè hun ímọ̀ ọ̀pọ̀lọpọ̀ ìwà búrubú bí?   Nítorí náà ní Jóòbù se ya ẹnu rẹ̀ lásán ó ṣọ ọ̀rọ̀ di púpọ̀ láìsí ìmọ̀.” 